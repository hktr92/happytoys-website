<h3>Despre Firmele de Exercițiu</h3>
<p>
    Firma de exerciţiu reprezintă o metodă interactivă de învăţare pentru
    dezvoltarea spiritului antreprenorial, o concepţie modernă de integrare şi
    aplicare interdisciplinară a cunoştinţelor, o abordare a procesului de
    predare-învăţare care asigură condiţii pentru  probarea  şi  aprofundarea
    practică a competenţelor dobândite de elevi/ studenţi în pregătirea
    profesională.
</p>
<p>
    Introducerea metodei de învăţare prin firma de exerciţiu, în învăţământul
    profesional şi tehnic din România s-a realizat,  începând cu anul 2001,
    printr-un proiect iniţiat în cadrul Pactului de Stabilitate pentru Europa
    de Sud-Est  şi desfăşurat de Centrul Naţional de Dezvoltare a Învăţământului
    Profesional şi Tehnic (CNDIPT) din România în colaborare cu Ministerul
    Educaţiei şi Culturii şi Kulturkontakt din Austria – proiectul ECO NET.
</p>